----
title: "Stanovy"
----
### Stanovy společenství vlastníků jednotek pro dům č.p. 1719 na pozemku parc. č. 3919, k.ú. Žižkov s názvem Společenství vlastníků Biskupcova 42, Praha 3

#### Čl. I. Základní ustanovení

1. Společenství vlastníků jednotek (dále jen "společenství") je právnickou osobou podle § 1194 zákona č. 89/2012 Sb., občanský zákoník.
2. Společenství nabývá práva a zavazuje se ve věcech spojených se správou domu č. p. 1719 a pozemku parc. č. 3919, v obci Praha a katastrálním území Žižkov (dále jen „dům“ a „pozemek“), v rozsahu a způsobem uvedeným v § 1189 občanského zákoníku a v těchto stanovách. Společné části domu a pozemek se dále také nazývají „společné části“.
3. Členy společenství jsou vlastníci jednotek v domě (dále jen „jednotka“), společnými členy společenství jsou spoluvlastníci jednotek, za podmínek uvedených v zákoně (dále též jen „člen společenství“).
4. Společenství vzniklo způsobem dle zák. č. 72/1994 Sb., ke dni 1. 7. 2000.

#### Čl. II. Název a sídlo společenství

1. Název společenství zní: Společenství vlastníků Biskupcova 42, Praha 3.
2. Sídlem společenství je Praha 3, Žižkov, Biskupcova 1719/42, PSČ 130 00.

#### Čl. III. Správa domu a další činnosti

1. Společenství vykonává a odpovídá za správu domu a pozemku způsobem a v rozsahu stanoveném právními předpisy, těmito stanovami a dalšími rozhodnutími orgánů společenství.
2. Pokud tyto stanovy neurčují jinak, podrobnosti o činnostech týkajících se správy domu a pozemku se řídí právními předpisy.
3. Společenství může zajišťovat provozní, technické, správní a obdobné činnosti spojené se správou domu a pozemku, popřípadě některé z těchto činností na základě písemné smlouvy se správcem (operativní správce). Uzavřením smlouvy se správcem není dotčena výlučná rozhodovací působnost orgánů Společenství.

#### Čl. IV. Členství ve společenství

1. Členy společenství se stávají fyzické i právnické osoby, které nabyly vlastnictví k jednotce v domě. Členství ve společenství zaniká spolu se zánikem vlastnického práva k jednotce. Společenství členy eviduje a sděluje jim informace podle zákona, stejně tak členové společenství sdělují společenství zákonem vyžadované informace.
2. Člen společenství se může nechat při výkonu svých práv zastoupit jiným členem společenství nebo třetí osobou na základě písemné plné moci. Spoluvlastníci jednotky zmocní pro jednání vůči společenství společného zástupce.

#### Čl. V. Orgány Společenství

1. Orgány Společenství jsou:
   1. Shromáždění,
   2. Výbor společenství.
2. Podrobnosti o orgánech společenství jsou uvedeny v jednotlivých článcích. Kdo přijme funkci člena voleného orgánu, zavazuje se, že ji bude vykonávat s nezbytnou loajalitou i s potřebnými znalostmi a pečlivostí. Odpovědnost za škodu člena statutárního orgánu je stanovena zákonem.

#### Čl. VI. Shromáždění

1. Nejvyšším orgánem společenství je shromáždění, které tvoří členové společenství.
2. Do působnosti shromáždění patří:
   1. změna stanov,
   2. změna prohlášení o rozdělení práva k domu a pozemku na vlastnické právo k jednotkám,
   3. volba a odvolávání členů volených orgánů a rozhodování o výši jejich odměn,
   4. schválení účetní závěrky, vypořádání výsledku hospodaření a zprávy o hospodaření společenství a správě domu a pozemku, jakož i celkové výše příspěvků na správu domu a pozemku (fond oprav) pro příští období a rozhodnutí o vyúčtování nebo vypořádání
nevyčerpaných příspěvků,
   5. schválení druhu služeb a výše záloh na jejich úhradu, jakož i způsobu rozúčtování cen služeb na jednotky,
   6. rozhodování:
      1. o členství společenství v právnické osobě působící v oblasti bydlení,
      2. o změně účelu užívání domu nebo jednotky,
      3. o změně podlahové plochy jednotky,
      4. o úplném nebo částečném sloučení nebo rozdělení jednotek,
      5. o změně podílu na společných částech,
      6. o změně v určení společné části sloužící k výlučnému užívání vlastníka jednotky,
      7. o údržbě, opravě nebo stavební úpravě společné části, vyjma věcí uvedených v čl. VII. odst. 5. těchto stanov,
   7. udělování předchozího souhlasu:
      1. k nabytí, zcizení nebo zatížení nemovitých věcí nebo k jinému nakládání s nimi,
      2. k nabytí, zcizení nebo zatížení movitých věcí, vyjma věcí uvedených v čl. VII odst. 5. těchto stanov,
      3. k uzavření smlouvy o úvěru společenstvím včetně schválení výše a podmínek úvěru,
   8. k uzavření smlouvy o zřízení zástavního práva k jednotce, pokud dotčený vlastník jednotky v písemné formě s uzavřením zástavní smlouvy souhlasil,
   9. určení osoby, která má zajišťovat některé činnosti správy domu a pozemku, rozhodnutí o její změně, jakož i schválení smlouvy s touto osobou a schválení změny smlouvy v ujednání o ceně nebo o rozsahu činnosti,
   10. rozhodování v dalších záležitostech určených stanovami nebo v záležitostech, které si shromáždění k rozhodnutí vyhradí,
   11. určení osoby z členů společenství k jednorázovému zajištění konkrétního úkolu (ad hoc) jako pomocného orgánu shromáždění, toto pověření nemá povahu volby orgánu společenství.
3. Shromáždění se schází nejméně jednou za rok. Svolává je statutární orgán společenství. Shromáždění musí být statutárním orgánem svoláno též, požádá-li o to s uvedením návrhu pořaduzasedání nejméně takový počet členů společenství, kteří mají více než čtvrtinu všech hlasů, nejméně však dva z nich, a to do 30 dnů od doručení této žádosti.
4. Shromáždění se svolává písemnou pozvánkou, která se zašle všem členům společenství. Písemná pozvánka bude též současně zveřejněna na obvyklém místě v domě, nejméně 15 dní přede dnem konání zasedání shromáždění. Podrobnosti o zasílání pozvánky jsou uvedeny v čl. XI. stanov. Uveřejněním pozvánky na obvyklém místě se považuje pozvánka za doručenou. Pozvánka musí být uveřejněna až do okamžiku konání členské schůze. V pozvánce se uvede zejména datum, hodina, místo konání a pořad zasedání shromáždění. Dále se v pozvánce uvede, kde se mohou členové společenství seznámit s podklady týkajícími se pořadu zasedání, pokud nejsou tyto
podklady přiloženy k pozvánce.
5. Zasedání shromáždění řídí statutární orgán společenství, neurčí-li jinou osobu.
6. Shromáždění je schopné usnášení, jsou-li přítomni členové společenství, kteří mají většinu hlasů.
   1. K přijetí usnesení je zapotřebí nadpoloviční většiny hlasů přítomných členů společenství, pokud zákon nebo tyto stanovy neurčí jinak. Při hlasování je rozhodující velikost spoluvlastnických podílů členů společenství na společných částech; členové společenství, kteří jsou spoluvlastníky jednotky, mají společně jeden hlas.
   2. Tří čtvrtin hlasů přítomných členů společenství je zapotřebí k přijetí usnesení:
      1. o změně stanov,
      2. o volbě členů statutárního orgánu společenství,
      3. o opravách nebo stavebních úpravách financovaných ve formě úvěru,
      4. o způsobu rozúčtování cen služeb na jednotlivé vlastníky,
      5. o změně velikosti podílu na společných částech všech vlastníků jednotek,
      6. o změně poměru výše příspěvků na správu domu a pozemku jinak než v důsledku změny podílů na společných částech.
7. Ze zasedání shromáždění se pořizuje zápis, za jehož pořízení odpovídá řídící zasedání. Zápis musí obsahovat nezbytné údaje prokazující schopnost shromáždění k jednání a usnášení, dále údaje o průběhu zasedání, plné znění přijatých usnesení a výsledky voleb, pokud byly volby prováděny. Přílohu zápisu tvoří zejména listina přítomných s jejich podpisy a písemné podklady, které byly předloženy k jednotlivým projednávaným bodům. Zápis podepisuje řídící zasedání a zapisovatel. Zápisy včetně písemných podkladů k zasedání shromáždění musí být uschovány u statutárního orgánu společenství.
8. Způsobem stanoveným zákonem mimo zasedání (per rollam) může být rozhodnuto:
   1. o týchž záležitostech, které měly být projednány na svolaném shromáždění, které nebylo způsobilé se usnášet, a to na návrh osoby, která shromáždění svolala,
   2. o týchž záležitostech, které byly řádně projednány na svolaném shromáždění, pokud návrh na usnesení nebyl přijat příslušným počtem hlasů ve smyslu odst. 6.2. tohoto článku, a to na návrh osoby, která shromáždění svolala,
   3. v jiných věcech, než jsou uvedeny v odst. 6.2. tohoto článku, a to na návrh statutárního orgánu společenství. K přijetí rozhodnutí mimo zasedání je zapotřebí souhlasu 3⁄4 hlasů všech vlastníků jednotek, kromě přijímání rozhodnutí o věcech uvedených v příslušném zákoně, pro které je vyžadován souhlas všech vlastníků jednotek.

#### Čl. VII. Výbor společenství

1. Voleným orgánem společenství je výbor společenství (dále jen „výbor“).
2. Funkční období člena výboru jsou 3 roky; počíná dnem zvolení do funkce a končí uplynutím funkčního období. Členství ve výboru dále končí v důsledku odstoupení z funkce nebo odvolání z funkce. Odstoupí-li člen výboru ze své funkce na schůzi výboru nebo na zasedání shromáždění, zanikne mu členství tímto odstoupením.
3. Výbor je statutárním orgánem společenství, za svou činnost odpovídá shromáždění.
4. Výboru náleží veškerá působnost, kterou stanovy, zákon nebo rozhodnutí orgánu veřejné moci nesvěří jinému orgánu právnické osoby. Výbor řídí a organizuje běžnou činnost společenství a rozhoduje ve věcech, spojených se správou domu a pozemku a s předmětem činnosti společenství, s výjimkou těch věcí, které jsou podle právních předpisů a těchto stanov ve výlučné působnosti
shromáždění nebo si je shromáždění k rozhodnutí vyhradilo.
5. V působnosti výboru je také rozhodování o:
   1. nabytí movitých věcí, jejichž pořizovací cena nedosáhne v kalendářním roce souhrnné částky 25 000,- Kč a dále rozhodování o prodeji nebo zatížení movitých věcí, jejichž zůstatková cena v kalendářním roce nepřesáhne v souhrnu částku 25 000,- Kč,
   2. údržbě, opravě nebo stavební úpravě společné části, celková částka na opravy a údržbu však nesmí překročit souhrnnou částku v součtu 100 000,-Kč v kalendářním roce. Tento limit neplatí, jde-li o havarijní stav či odstranění jeho důsledků a/nebo opatření k zabránění větší škodě na společných částech nebo majetku a zdraví vlastníků jednotek. O všech rozhodnutích podle bodů 5.1. a 5.2. tohoto článku je statutární orgán povinen informovat nejpozději na nejbližším zasedání shromáždění.
6. Člen výboru je volen a odvoláván shromážděním. Způsobilost být členem výboru stanoví zákon.
7. Výbor je 3 členný. Výbor volí předsedu a místopředsedu z řad svých členů a z funkce je odvolává. Předseda výboru organizuje, svolává a řídí činnost výboru, organizuje běžnou činnost společenství. Výbor koná své schůze podle potřeby, nejméně však jednou za rok, a předseda jej svolává písemnou či e-mailovou pozvánkou.
8. Pokud počet členů výboru neklesl pod polovinu, může výbor kooptovat další členy do nejbližšího zasedání shromáždění. Shromáždění může zvolit náhradníky členů výboru, kteří nastupují na uvolněné místo členů výboru podle stanoveného pořadí.
9. Výbor zastupuje společenství a navenek za výbor jedná jeho předseda nebo místopředseda. Jde-li o právní jednání v písemné formě, které činí výbor, vyžaduje se podpis předsedy nebo místopředsedy a dalšího člena výboru. Podepisuje-li předseda spolu s místopředsedou, považuje se podpis místopředsedy za podpis dalšího člena výboru. Každý člen výboru má jeden hlas. Výbor je schopen usnášení, je-li přítomna nadpoloviční většina jeho členů. K přijetí usnesení je zapotřebí nadpoloviční většiny hlasů přítomných členů výboru. Požádá-li o to člen výboru, musí být do zápisu výslovně uveden jeho nesouhlas s přijatým usnesením, popřípadě též důvody tohoto nesouhlasu.
10. Výbor zejména připravuje podklady pro jednání shromáždění, svolává shromáždění, předkládá shromáždění zprávy o všech záležitostech společenství, včetně účetní závěrky a písemných materiálů, které má shromáždění projednat, zajišťuje řádné vedení písemností společenství, sděluje jednotlivým členům společenství podle usnesení shromáždění výši záloh na náklady spojené se
správou domu a pozemku a výši záloh na úhradu za služby, zajišťuje vyúčtování záloh a vypořádání nedoplatků nebo přeplatků.
11. Výbor vede evidenci členů, která obsahuje údaj o způsobu komunikace se členem, jména vlastníků jednotek, jména osob, kterým byl byt přenechán do užívání (nájemníci, apod.) a kontakty na tyto osoby.

#### Čl. VIII. Členská práva a povinnosti a způsob jejich uplatňování

1. Člen společenství má práva a povinnosti vlastníka jednotky a člena společenství uvedená v příslušných ustanoveních zákona a dalších právních předpisů, pokud tyto stanovy neurčují jinak. Tato práva člen společenství uplatňuje způsobem stanoveným zákonem, včetně základních zásad občanského zákoníku a jeho ustanovení o právnických osobách. Rozsah práv a povinností členů společenství jedán zejména pravidly pro správu domu a pozemku a pro užívání společných částí.
2. Člen společenství má právo zejména:
   1. účastnit se veškeré činnosti společenství způsobem a za podmínek stanovených zákonem a těmito stanovami,
   2. účastnit se zasedání shromáždění a hlasováním se podílet na jeho rozhodování,
   3. volit a být volen do orgánů společenství,
   4. předkládat orgánům společenství návrhy a podněty ke zlepšení činnosti společenství a k odstranění nedostatků v jejich činnosti,
   5. obdržet vyúčtování krátkodobých záloh a vrácení případných přeplatků,
   6. nahlížet do písemných podkladů pro zasedání shromáždění, do zápisu ze zasedání shromáždění, do smluv sjednaných společenstvím, do účetních knih a účetních dokladů a požadovat zákonem stanovená potvrzení, přičemž je povinen uhradit společenství náklady, které tím společenství vzniknou, o konkrétní výši nákladů rozhodne statutární orgán společenství, pokud shromáždění nerozhodne jinak.
3. Člen společenství má povinnost zejména:
   1. dodržovat právní předpisy, tyto stanovy a plnit usnesení orgánů společenství schválená v souladu s právními předpisy a těmito stanovami,
   2. hradit stanovené příspěvky na správu domu a pozemku a zálohy na služby a hradit nedoplatky vyplývající z vyúčtování záloh, včetně úroku z prodlení v zákonné výši,
   3. hradit náklady, které společenství se správou domu a pozemku na základě žádosti člena společenství vzniknou (klíče, nahlížení do listin aj.),
   4. řídit se při užívání společných částí domu a společných zařízení pravidly těchto stanov, domovního řádu a rozhodnutími (pokyny) orgánů společenství,
   5. užívat jednotku v souladu s účelem jejího stavebního určení, udržovat jednotku v řádném stavu, zdržet se jednání, jímž by ztížil užívání jednotky nebo společných částí jiným vlastníkům jednotek a nezasahovat tak do práv ostatních členů společenství; úpravy jednotky ve svém vlastnictví provádět tak, aby neohrožoval výkon vlastnického práva ostatních vlastníků jednotek, provádět úpravy společných částí jen se souhlasem společenství nebo na základě smlouvy o výstavbě uzavřené se všemi vlastníky jednotek v domě; upozorňovat statutární orgán na závady vzniklé na společných částech domu a na společných zařízeních domu,
   6. odstranit na svůj náklad závady a poškození, které na jiných jednotkách nebo na společných částech způsobil sám nebo ti, kteří s ním jednotku užívají nebo jimž do domu umožnil vstup, případně nahradit náklad společenství na tento účel vynaložený,
   7. umožnit instalaci a údržbu zařízení pro měření vody v jednotce a odečet naměřených hodnot, umožnit přístup k dalším technickým zařízením, pokud jsou součástí jednotky (např. ve sklepích uzávěry stoupaček, rozvodů vody, plynu apod.),
   8. umožnit po předchozím vyzvání společenství přístup do jednotky, pokud to vyžadují úpravy, provoz, opravy apod. ostatních jednotek nebo společných částí,
   9. v jednotce provádět revize požadované zákonem a bez zbytečného odkladu odstraňovat revizemi zjištěné závady, včetně závad zjištěnými revizemi prováděnými společenstvím a zprávu o revizích a odstranění případných závad předávat statutárnímu orgánu společenství. Pokud vlastník nezpřístupní jednotku k vykonání revizí a nezajistí odstranění případných závad, je za vzniklé následky zodpovědný vlastník jednotky,
   10. oznámit bez zbytečného odkladu statutárnímu orgánu společenství datum nabytí vlastnictví jednotky včetně své adresy a počtu osob, které s ním sdílejí domácnost, případně bydlí v bytě po dobu, která činí v souhrnu nejméně 3 měsíce v jednom kalendářním roce, v případě rozúčtování služeb podle osob pak osoby, u kterých lze mít za to, že s ním budou žít v jednotce po dobu delší než 2 měsíce v průběhu zúčtovacího období,
   11. oznamovat bez zbytečného odkladu statutárnímu orgánu společenství všechny skutečnostirozhodné pro rozúčtování služeb spojených s užíváním jednotky,
   12. oznámit společenství v případě přenechání bytu do užívání jiné osobě jméno a adresu této osoby včetně počtu osob ve smyslu předchozího bodu,
   13. oznamovat statutárnímu orgánu záměr stavební úpravy v bytě a při stavebních úpravách postupovat v souladu s právními předpisy a pro účely ověření, zda stavební úpravy neohrožují, nepoškozují nebo nemění společné části domu předložit statutárnímu orgánu, popř. osobě pověřené, na výzvu stavební dokumentaci. Vlastník jednotky nesmí provádět takové úpravy bytu jednotky, jimiž by ohrožoval výkon vlastnického práva vlastníků ostatních jednotek; bez předchozího souhlasu společenství nesmí zasahovat do vzhledu společných částí domu (včetně instalace odkouření WAW, výměnu oken a vstupních dveří),
   14. v případě, že stavebně upravuje svou jednotku, a po předchozí výzvě umožnit zástupci statutárního orgánu společenství nebo jím pověřené osobě přístup do jednotky pro ověření, zda stavební úpravy neohrožují, nepoškozují nebo nemění společné části.

#### Čl. IX. Pravidla pro správu a užívání společných částí

1. Pokud dále není uvedeno jinak, všechny společné části přímo či i jen nepřímo užívají a podílejí se proto i na jejich správě, tedy na rozhodování o nich i na financování nákladů na ně, všichni členové společenství.
2. Pro správu a užívání společných částí se stanoví tato pravidla:
   1. O zásadách pro uzamykání společných částí (prostor), o podmínkách vydávání klíčů vlastníkům jednotek, o evidenci klíčů a nákladech s tím spojených a o případném upřesnění rozsahu užívání společných prostor rozhoduje shromáždění.
   2. Člen společenství odpovídá za dodržení pravidel pro užívání společných částí i všemi osobami, kterým vstup do domu umožní, a to včetně domovního řádu.
   3. Člen společenství není oprávněn rušit další členy společenství či jiné osoby v užívání jednotek a společných částí nad míru přiměřenou místním poměrům, zejména nepřiměřeným hlukem, kouřem, otřesy, pachem či světlem.
   4. Člen společenství není oprávněn uvnitř společných prostor jakkoli manipulovat s ohněm ani s doutnajícími předměty a je povinen se řídit předpisy o požární ochraně.
   5. Člen společenství není oprávněn ve společných částech umisťovat či ukládat jakékoli předměty bez souhlasu statutárního orgánu. To neplatí, pokud se jedná o společné části, přenechané k jeho výlučnému užívání.
   6. Statutární orgán je oprávněn na základě rozhodnutí shromáždění vydávat rozumné pokyny pro realizaci pravidel o užívání společných částí a zachování pořádku v domě, včetně pokynů pro provoz všech technických zařízení v domě.

#### Čl. X. Hospodaření společenství, pravidla pro sestavení rozpočtu společenství, pro příspěvky na správu a zálohy na služby a pro způsob určení jejich výše

1. Společenství hospodaří s finančními prostředky, poskytovanými členy společenství na úhradu příspěvků na správu domu a pozemku, dále s finančními prostředky, poskytovanými členy společenství na úhradu za služby spojené s užíváním jednotek a s dalšími finančními prostředky získanými v rámci činnosti společenství. Společenství nesmí podnikat ani se na podnikání či jiné činnosti podnikatelů podílet, to se však netýká vkladů finančních prostředků společenství na bankovní účty společenství.
2. Společenství hospodaří v souladu s účelem vymezeným v zákoně a způsobem stanovenýmprávními předpisy.
3. Společenství je povinno uplatňovat a vymáhat plnění povinností uložených členům společenství k tomu příslušným orgánem společenství a plnění závazků třetích osob vůči společenství. Statutární orgán odpovídá za včasné plnění těchto úkolů.
4. Členové společenství ručí za závazky společenství v poměru, který odpovídá velikosti spoluvlastnických podílů na společných částech.
5. Rozpočtem společenství se rozumí předpokládané náklady na správu domu a pozemku a na služby. Rozpočet je sestavován tak, aby a výše příspěvků na správu domu a pozemku, záloh na služby a případně půjček, pokryl náklady na správu a provoz domu a pozemku v každém kalendářním roce a současně aby byla vytvářena dlouhodobá rezerva pro opravy a investice většího rozsahu, případně splácení půjček. Rozpočet společenství se sestavuje zpravidla na kalendářní rok, pokud na následující rok není rozpočet schválen, hradí se příspěvky a zálohy jako v roce předchozím.
6. Příspěvky na správu domu a pozemku a zálohy na služby platí členové společenství vždy měsíčně do posledního dne toho kterého měsíce ve výši stanovené k tomu statutárním orgánem na bankovní účet společenství nebo operativního správce na základě rozhodnutí shromáždění. Vyúčtování záloh se provádí podle právních předpisů a pravidel schválených shromážděním. Statutární orgán informuje vlastníky jednotek o pohybu a stavu finančních prostředků společenství, nejméně jedenkrát ročně, a to zpravidla na zasedání shromáždění formou zprávy o hospodaření společenství.
7. Vlastníci všech jednotek v domě jsou povinni přispívat na správu domu a pozemku v poměru velikosti svých spoluvlastnických podílů na společných částech. Povinnost přispívat na odměnu členům volených orgánů společenství a na odměnu osobě, která má zajišťovat některé činnosti správy domu a pozemku (zejména tzv. operativní správce) může být určena rozhodnutím shromáždění podle počtu jednotek.
8. Pro účely výpočtu služeb je minimální počet osob v jednotce – 1 osoba, i když jednotka není dlouhodobě využívána.
9. Nevyčerpaný zůstatek na příspěvcích na správu domu a pozemku se s jednotlivými členy společenství nevypořádává a převádí se do následujícího roku, pokud shromáždění nerozhodne jinak.

#### Čl. XI. Ustanovení závěrečná

1. Nestanoví-li zákon nebo tyto stanovy výslovně jinak, zasílá společenství písemnosti určené členům společenství jako obyčejnou poštovní zásilku na adresu uvedenou v seznamu členů společenství; tyto písemnosti se v případě pochybností považují za doručené třetím dnem po odeslání.
2. Je-li adresa uvedená v seznamu členů společenství totožná s adresou domu, pro který společenství vzniklo, a má-li člen společenství v tomto domě označenou poštovní schránku, mohou být písemnosti namísto zasílání prostřednictvím provozovatele poštovních služeb vhazovány do této poštovní schránky (včetně pozvánky na zasedání shromáždění a vyúčtování služeb); tyto
písemnosti se v případě pochybností považují za doručené třetím dnem po vhození. Toto ustanovení neplatí pouze pro členy, kteří písemně výboru sdělí, že v domě nebydlí a nechtějí vhazovat písemnosti do schránky a zároveň sdělí doručovací adresu, případně sdělí, že chtějí doručovat písemnosti emailem a sdělí doručovací emailovou adresu.
3. Případná žádost o zasílání písemností jiné kontaktní osobě nebo na jinou kontaktní adresu než je adresa jednotky, musí být členem společenství opatřena jeho podpisem.
4. Případná žádost o zasílání písemností doporučeně nebo s dodejkou musí být členem společenství opatřena jeho podpisem; rozhodne-li tak společenství, je člen společenství povinenuhradit společenství náklady na poštovné.
5. Ustanovení odst. 2. až 5. nevylučuje možnost společenství zasílat vybraný typ písemností členům společenství doporučeně nebo s dodejkou bez jejich žádosti.
6. Tyto stanovy mění a plně nahrazují dosavadní stanovy společenství.
